<p>Els diners de temps són una nova moneda que aporta una solució a les retallades massives de despesa pública en temes de benestar social, però sense recórrer a la intervenció de l'Estat en l'economia, tot al contrari, en base a la llibertat d'acció econòmica.</p>
<p>Planteja que el diner convencional ja no és suficient per arreglar tots els problemes que afronten les societats. Es planteja crear un nou tipus de diner per pagar a la gent per allò que s'ha de fer, valorant les contribucions de la mateixa manera i traient profit de les habilitats de les persones.</p>
<p>Els crèdits de temps són dipositats en un banc de temps. Poden ser trets en qualsevol moment i gastats en un ampli ventall de serveis i oportunitats ofertes per la resta d'usuaris (el banc de temps mateix actua com un usuari que ofereix i demanda serveis a altres usuaris).</p>
<p>Aquests plans s'anomenen actualment bancs de temps, i es promouen com una eina de regeneració de la comunitat.</p>
<p>Les habilitats, necessitats i disponibilitat de tots els usuaris s'emmagatzemen a l'ordinador del banc de temps de forma confidencial i així la persona adequada pot cobrir qualsevol necessitat.</p>
<p>El programari dels bancs de temps grava i compta totes les transaccions entre usuaris i imprimeix els detalls de tots els comptes.</p>
<p>Quant més crèdit de temps hi hagi en circulació i quanta més gent comparteixi el seu temps i el seu talent, més rica serà la comunitat i més força tindrà el canvi social, ja que tothom tindrà l'opció de donar i rebre, i convertir-se en un membre productiu.</p>
<p>Posteriorment les xarxes informals de confiança i de suport evolucionen i actuen com una mena de família estesa, connectant les persones i respectant la seva autonomia.</p>
<p>Quan els intercanvis requereixin algun ingredient (si parlem de cuina), material, etcètera, aquest haurà de ser subministrat per la persona que demanda el servei</p>